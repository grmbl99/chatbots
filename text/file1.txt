Op het continent Westeros regeert koning Robert Baratheon al meer dan zeventien jaar 
lang over de Zeven Koninkrijken, na zijn opstand tegen koning Aerys II Targaryen "De Krankzinnige". 
Als zijn adviseur Jon Arryn wordt vermoord, vraagt hij zijn oude vriend Eddard Stark, de Heer van Winterfell 
en Landvoogd van het Noorden, om diens plaats in te nemen. Eddard gaat met tegenzin akkoord, en trekt met zijn twee dochters, 
Sansa en Arya (Maisie Williams), naar de hoofdstad in het zuiden. Vlak voor hun vertrek wordt een van zijn jongste zonen, Bran Stark, 
uit een van de torens van Winterfell geduwd, na getuige te zijn geweest van de incestueuze affaire tussen koningin 
Cersei en haar tweelingbroer, Jaime Lannister.