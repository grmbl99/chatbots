De serie volgt Moiraine, een tovenares die lid is van de Aes Sedai, een organisatie 
van vrouwen die de ene kracht kunnen beheersen. Samen met haar bewaker Lan zoekt ze naar de herrezen draak, 
de teruggekeerde ziel van een machtige tovenaar uit het verleden die in zijn vorige leven de wereld 
ten onder liet gaan en gecorrumpeerd werd door het kwaad. Volgens de legenden zal de herrezen draak 
in zijn volgende leven de wereld redden van het kwaad of opnieuw ten onder laten gaan. 
Tijdens hun reis komen ze in een gebied genaamd de Twee rivieren, vijf mogelijke kandidaten tegen 
die de herrezen draak zouden kunnen zijn waarna een reis begint met als doel het kwade te stoppen.